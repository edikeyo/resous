{
    "title": "TAN LAVAN",
    "sections": [
      {
        "title": "Tan Lavan",
        "content": [
          {
            "paragraph": "Avan, mo laten « Adventus », ki vle di Bondye vini chak ane vizite Pèp li a."
          },
          {
            "paragraph": "Tan Lavan an pou nou kretyen, se preparasyon Fèt Nwèl la. Li fè nou sonje Jezi Kri se Pitit Bondye ki fè l tounen moun, nan vant Mari. Lavan vle di tou, prepare, tann retou Pitit Bondye nan finisman tan yo. Tan lavan an se yon tan refleksyon, yon tan rapèl sou kouman moun nan ansyen Testaman yo t ap prepare pou tann « Mesi a, Sovè k ap vini an ». Tan lavan an se yon tan penitans paske genyen yon preparasyon ki fèt pou akeyi Pitit Bondye a k ap vini an. Li se yon tan « atant » nan lajwa. Tan sa a kòmanse avèk dènye vèp dimanch Novanm. Dimanch ki premye dimanch Lavan an pa janm tonbe anvan 27 Novanm, ni apre 3 Desanm."
          },
          {
            "paragraph": "Tan Lavan an toujou fini 24 Desanm."
          },
          {
            "paragraph": "Nou jwenn 4 Dimanch nan Lavan an. Twazyèm dimanch Lavan pote non Dimanch kè kontan se sa ki fè Pè a konn mete yon chazib wòz. Koulè tan Lavan an se vyolèt. Nou kapab mete yon lòt koulè lè se yon jou Fèt tankou 8 Desanm ak kèk seremoni espesyal tankou maryaj."
          },
          {
            "paragraph": "Nan tan Lavan, Karèm ou byen antèman, anfannkè yo dwe mete koulè mov ou byen vyolèt avèk sipli blan."
          }
        ]
      }
    ]
  }
  